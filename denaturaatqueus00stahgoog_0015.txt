10

————.

pars neque primaria natura est. Si enim esset, intellegi ’
non posset, qui fieret ut saepissime vis adhortandi insit,
ut aliquotiens etiam rogationis similis usurpetur. Minime
autem Oicero apud populum, ouius maiestatem semper
verebatur, vel apud iudices hoc Imperativo usus esset,
quod cum fecisse multis exemplis demonstratur; vide pro
Sulla XI, 33: adestote omnes animis, qui adestis cor·
poribus; Verr. Act. I, 40, 13 quapropter ita me de praeturae
criminibus auditote, ut. Act. IV, 58, 131: ut saepius
ad Μ. Marcellum revertar, sic habetote plures esse.
Igitur cum gravitas huius formae propria sit, ea
aptissima est, quaein legibus scribendis usurpetur, quippo
quae severe et grandi oratione, ut ita dicam, ad homines
loquantur et auctoritatem sibi vindicent. (Moneo hoo
loco, me non demonstrare, ut nunc nobis ex exemplis,
quae exstant, iudicantibus res esse videatur, sed ut tum,
eumusus linguae epaulatim constitutus est, ex primaria natura
singulae significationes effluxerint; quod hic respiciendum
est, ne forte quis me falsa ratiocinatione uti putet.)
Praeterea autem in praeceptis et ad vitam bene instituen-
dam et ad alias res tractandas datis atque in edictis
publicis, quae omnia cum gravitate pronuntiantur, hic
Imperativus suum locum habet. Deinde ex hac eius natura
optime intellegitur, qui fiat, ut saepissime de eis rebus
adhibeatur, quae remotiore tempore efficiendae sunt. Is
enim, qui tale aliquid imperat, graviore forma utitur, ut
ea quae iubet, in animo eius eui dicit, haereant neve illo,
cum imperata aliquo demum tempore peracto efficienda
sint, ea obliviscatur. In ipsa autem forma haec signi-
ficatio non inest, sed per se ea ad nullum certum tempus
pertinet et eis demum, quae adduntur, sive enuntiatis
temporalibus vel conditionalibus sive adverbiis futurum
continentibus ad futurum tempus refertur. Ubi autem
aliquid non cum gravitate imperatur, etiamsi executio rei
in futurum tempus eadit, breviorem formam usui esse
videmus, quod exemplis illis supra allatis apparet. Huc

 

